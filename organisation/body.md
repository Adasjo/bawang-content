Konglig Datasektionen är en ideell förening som verkar för våra
medlemmar. Sektionens främsta ändamål är att främja våra medlemmars studier genom studiebevakning och genom att skapa en god gemenskap och sammanhållning. Sektionen ger även våra medlemmar goda kontakter mot framtida arbetsgivare och möjlighet till kompetensutveckling genom att arbeta med sektionsprojekt och ledarskap.

Som en ideell förening har sektionen en struktur som vi arbetar utifrån. Vi har regler vi kommit överens om, vi har regelbundna formella möten där de viktigaste sakerna bestäms och vi har funktionärer som genomför vår verksamhet och styr över de olika delarna av sektionen.

## Styrdokument
Eftersom Konglig Datasektionen är en del av Tekniska Högskolans Studentkår (THS) och nyttjar KTHs lokaler begränsas vi inte bara av våra egna styrdokument, utan även deras regler. Studentkårens regler kan du hitta [här](http://ths.kth.se/about-ths/ths-central/policy-documents-and-meeting-protocols).

Sektionen har flera styrande dokument. De allra flesta hittar du på våran [styrdokumentssida](//styrdokument.datasektionen.se). Utöver de fasta styrdokumenten har vi även planeringsdokument som beskriver hur vår verksamhet ska se ut det närmsta året. Dessa är [verksamhetsplanen](/organisation/verksamhetsplan) och [budgeten](/organisation/budget). Vi har även dokument som styr hur META delas mellan sektionerna som du hittar [här](http://static.datasektionen.se/organisation/samboendeavtal2017.pdf).


## Medlem
Medlemmar är alla som studerar vid ett av programmen som tillhör sektionen och betalat sin [medlemsavgift till THS](http://ths.kth.se/membership). Styrelsen är medlemmar,
funktionärerna är medlemmar och även du är förhoppningsvis medlem! Alla
medlemmar får delta i och rösta på sektionsmöten, ställa upp till val och komma in på våra pubar.

## Våra möten
Sektionen har två former av formella möten. Sektionsmöten där alla medlemmar får rösta och tycka till och Styrelsemöten där alla medlemmar är välkomna att delta och uttrycka sin åsikt men bara styrelsen får rösta. Alla mötesprotokoll hittar du här till vänster.

### Sektionsmöte (SM)
Sektionsmötet, förkortat SM, är sektionens högsta beslutande organ. Det kan
liknas vid Datasektionens årsmöte, fast det finns flera varje år. Alla
sektionsmedlemmar har yttranderätt och rösträtt på sektionsmötet. Det
är på sektionsmötet som alla viktiga beslut som rör sektionen fattas. Det finns
fyra fasta möten under året; Budget-SM, Glögg-SM, Revisions-SM och
Val-SM. Utöver dessa kan Extra-SM anordnas.

### D-rektoratsmöten (DM)
Datasektionens styrelsemöten. Alla sektionsmedlemmar har närvarorätt och yttranderätt. Alla funktionärer får en kallelse till DM men det är bara D-rektoratets ledamöter som
förväntas närvara. Alla funktionärer och medlemmar är varmt välkomna men
förväntas inte komma om det inte är någon speciellt intressant punkt på
dagordningen.

## Verksamhet
<img src="https://static.datasektionen.se/organisation/karta-2017-01-31.jpg" style="width:100%;"  />

Sektionen har en bred verksamhet som våra medlemmar kan ta del av. De som genomför verksamheten är våra förtroendevalda funktionärer och våra nämndmedlemmar. Varje funktionär är ansvarig för en liten del av vår verksamhet. För de större verksamhetsområdena har vi nämnder.

### Styrelsen

Styrelsen är de personer som medlemmarna utsett att utföra besluten som
fattas av sektionsmötet och förvalta sektionen mellan dessa möten. Styrelsen är därmed ansvarig inför alla medlemmar att besluten följs och att sektioner följer sina stadgar och reglementet. Datasektionens styrelse består av ordförande, vice ordförande, kassör, sekreterare och tre ledamöter.
Styrelsen leder även våra funktionärer genom att stötta dem i deras verksamhet och jobba med långsiktiga satsningar.

[Här kan du läsa om vad styrelsens olika poster gör.](/organisation/sammansattning)

### Nämnd


En nämnd är en grupp medlemmar som ansvarar för en specifik verksamhet. Varje nämnd leds av en funktionär som valts av sektionsmötet. Vissa nämnder har en begränsning på hur många medlemmar de tar in och har därför ansökningsprocesser. Kontakta den som är nämndordförande om du vill veta mer.

[Här Hittar du en lista på alla våra nämnder.](https://datasektionen.se/namnder)


Om du känner att du inte hittar just den grejen som du brinner för kan du starta en egen nämnd. För att göra det ska du skriva en motion, sektionens styrelse hjälper gärna till om du tycker att det verkar svårt. Din motion lämnar du in till styrelsen innan ett sektionsmöte. Efter det kommer alla på sektionsmötet få rösta om ditt förslag på nämnd ska gå igenom. Du bör ange en budget,en beskrivning av verksamheten och eventuellt en formulering till
stadgar/reglemente för nämnden.

Det går också att genomföra projekt inom sektionen. Ett projekt är som
en tillfällig nämnd med ett kortsiktigt specifikt syfte. De startas på samma sätt, med en motion.

### Funktionär

Våra funktionärer väljs av sektionsmötet. Varje funktionär är ansvarig för en
nämnd eller verksamhet på sektionen. Om du vill engagera dig i en nämnd
så vänd dig till den ansvarige funktionären! Om du själv vill bli funktionär så
kontaktar du [Valberedningen](/sektionen/val) för att kandidera till ett
förtroendeuppdrag.Information om vad det innebär att vara funktionär finns i denna
[intropholdr](https://static.datasektionen.se/infphldr2016-12-15.pdf).

[Här hittar du en lista på alla våra funktionärer, deras e-postadresser och postbeskrivningar.](//dfunkt.datasektionen.se)
