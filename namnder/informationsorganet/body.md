# Informationsorganet (Ior)

### IORs främsta syfte är att främja och styra upp informationsflödet, till, från och mellan datasektionens medlemmar.

Informationsorganet har en lite annorlunda plats bland nämnderna. Vi jobbar med att göra det lätt för medlemmar och nämnder att kommunicera och få ut information till varandra. Våra hjälpmedel för att göra detta är främst sektionens hemsida, sektionens [Facebook-sida](https://www.facebook.com/Konglig-Datasektionen-157441677611103), samt [TV-skärmarna i META](https://tv.datasektionen.se/).

Ior har två stora fördelar jämfört med de andra nämnderna. För det första jobbar vi mycket med teknik och tekniska lösningar, något som vi hoppas att alla ni som sökt till Datateknik tycker är positivt. Vi är helt enkelt den nämnd som sysslar mest med datorer. För det andra så är jobb i Ior så mycket man gör det till. Känner du att du har för lite tid över? Då finns det småsaker du jättegärna får hjälpa till med. Har du en idé på något komplicerat men väldigt användbart system för informationsspridning du skulle vilja bygga? Då finns hjälp att få i Ior.

Är du intresserad av informationsspridning och datorer? Då är Ior nämnden för dig!

Har du information som du vill ha publicerad, åsikter om något eller bara någon fråga så går det utmärkt att maila oss på ior@d.kth.se (skriv gärna ett tydligt ämne (subject) på mailet). För versionshantering och felrapportering använder vi [Github](https://github.com/datasektionen). Rapportera felen under projektet Purjo.
