##Studier
Datateknikprogrammet på KTH är en av Skandinaviens mest välrenommerade tekniska utbildningar och bland de främsta datateknikutbildningarna i världen. Efter examen har du breda karriärmöjligheter inom alla de branscher där datasystem är viktiga för verksamheten. Det kan alltså handla om allt från kultur, finans, handel eller vård till mer traditionella tekniska områden inom industrin. Arbetet handlar ofta om design och utveckling av produkter, men det är också möjligt att ägna sig åt undervisning eller konsultverksamhet.

##Socialt
Att studera behöver inte bara vara långa kvällar med tunga böcker. Datasektionen anordnar pubar, fester, spelkvällar och andra roliga aktiviteter som ger dig en chans att koppla av mellan studierna och lära känna andra studerande. Aktiviteterna arrangeras av våra medlemmar och som medlem är du självklart välkommen.

##Näringsliv
Datasektionens näringslivsgrupp arbetar aktivt för ett nära samarbete mellan sektionens medlemmar och aktörer i näringslivet, som i många fall kan bli framtida arbetsgivare. Berätta om ert företag på en lunchföreläsning, eller få personlig kontakt med studenter från Sveriges högst rankade datautbildning <a href="http://www.topuniversities.com/university-rankings/university-subject-rankings/2015/computer-science-information-systems#sorting=rank+region=+country=203+faculty=+stars=false+search="><sup>[1]</sup></a> på vår årliga arbetsmarknadsdag.
